<!DOCTYPE html>
<html lang="en">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <link rel="stylesheet" href="../css/styles.css">
    <link rel="stylesheet" href="https://cdnjs.cloudflare.com/ajax/libs/font-awesome/6.1.1/css/all.min.css">
    <link rel="icon" href="../img/article.png"/>
    
    <title>Article</title>
</head>
<body>
    
    <header>
        <img class="brand" src="../img/note-down.png" alt="icon"/>

        <div class="menu-btn">
            
        </div>

        <div class="navigation">
            <div class="navigation-item">
                <a href="../Categories.html">หน้าแรก</a>
                <a href="#">เทคโนโลยีและนวัตกรรม</a>
                <a href="./">วิทยาศาสตร์</a>
                <a href="#">การเงิน</a>
                <a href="#">สุขภาพ</a>
                
            </div>
        </div>
    </header>

    <main class="aera">
        <h1>“ซู่ ๆ” ที่แปลว่า “สู้ ๆ” ทำไมเสียงคลื่นทะเล ถึงทำให้เราหายเหนื่อย</h1>
    
    <p>
        “ทะเล” มักจะเป็นคำตอบแรก ๆ ที่โผล่ขึ้นมาในใจของใครหลายคน เวลาที่ต้องเจอกับช่วงแย่ ๆ เครียด ๆ และอยากจะหาที่ที่สามารถหนีไปพักผ่อนทิ้งตัวเอนกายแบบที่มีธรรมชาติรายล้อม เพื่อให้ธรรมชาติได้บำบัดและเยียวยาหัวใจ

        เพราะหลายคนรู้สึกว่า ไปทะเลแล้วได้ผ่อนคลายมากขึ้น อะไรต่าง ๆ ที่ฟุ้งซ่านอยู่ในหัวก็ดูเหมือนจะถูกพัดพาออกไปกับคลื่นและน้ำทะเล และที่เป็นอย่างนั้นไม่ใช่เพราะเราคิดไปเองหรือว่าเป็นอุปาทานหมู่ แต่งานวิจัยหลายชิ้นยืนยันว่า “ทะเลและชายหาด” มีหลายปัจจัยที่ทำให้เรารู้สึกผ่อนคลายกว่าเดิม รวมไปถึง “เสียงของคลื่น” ที่ซัดมากระทบฝั่งดัง “ซู่ ๆ” ที่เหมือนจะบอกว่า “สู้ ๆ” เพื่อเป็นกำลังใจให้เรายังไงยังงั้น
        
        แล้วทำไมเสียงคลื่นถึงทำให้เรารู้สึกแบบนั้นกันนะ?
    </p>

    <img class="img1" src="https://article.tcdc.or.th/uploads/article-detail-img/tmp/K82IGd0uMH4sLao5tOmhRdNP5eIsUtGGDYoaxZEx.jpeg?26092022094846" />

    
    
    <p>
        <p class="head">คลื่นเป็นเสียงที่มีการไล่ระดับ</p>
        หากเราลองฟังดี ๆ เสียงของคลื่นที่ซัดเข้าหาชายฝั่ง จะมีรูปแบบที่ชัดเจน คือเมื่อคลื่นก่อตัว เสียงจะค่อย ๆ ดังขึ้น และดังขึ้นมากที่สุดเมื่อกระทบเข้ากับชายฝั่ง ก่อนจะค่อย ๆ ลดระดับความดังลงเมื่อคลื่นลูกนั้นพังทลายและไหลกลับคืนสู่ทะเล นั่นหมายถึงว่า คลื่นทะเล เป็นเสียงที่มีการ ‘ไล่ระดับ’ จากเบาไปหาดัง และจากดังไปหาเบา
        
        การไล่ระดับของเสียงคลื่นทะเลนี้เองที่ไปกระตุ้นการทำงานของระบบประสาทพาราซิมพาเทติก (Parasympathetic Nervous System) ซึ่งเป็นระบบประสาทที่ทำงานในสภาวะพักของร่างกาย เช่น เวลานอนหลับพักผ่อน ซึ่งในสภาพนี้ หัวใจเราจะเต้นช้าและเบาลง สมองทำงานช้าลง และช่วยให้เราผ่อนคลายมากขึ้น
        
        นักวิทยาศาสตร์อธิบายว่า กระบวนการทำงานของระบบประสาทรูปแบบนี้เป็นกระบวนการ “ยับยั้งการกระตุ้นสมอง” ของเรา ซึ่งทำให้สมองส่วนที่รับผิดชอบต่อความเครียดทำงานน้อยลง และเพิ่มการทำงานในส่วนอื่น เช่น การเอาใจใส่ ความจำ เป็นต้น
    </p>

    <img class="img1" src="https://article.tcdc.or.th/uploads/article-detail-img/tmp/x4hfXfBoa4kTgJp6H501dCkaEcwxs7nhRWR5YMFh.jpeg?26092022094856" />

    <p>
        <p class="head">สมองจัดให้คลื่นไม่ใช่ “เสียงภัยคุกคาม”</p>
        ออร์ฟิว บักซ์ตัน (Orfeu Buxton) ศาสตราจารย์ด้านสุขภาพชีวภาพแห่งมหาวิทยาลัยเพนซิลวาเนีย อธิบายว่า สมองของเรามีการประมวลผลและตีความเสียงต่าง ๆ ที่เราได้ยินว่าเป็นภัยคุกคามต่อเราหรือไม่ โดยเสียงของคลื่นทะเล นอกจากจะเป็นเสียงที่มีการไล่ระดับความดังแล้ว ยังเป็นเสียงที่มาในจังหวะสม่ำเสมอ เมื่อฟังนาน ๆ ก็รู้สึกคุ้นชินกับเสียงลักษณะนี้จนบางทีก็เผลอลืมไปด้วยซ้ำว่าได้ยินเสียงคลื่นอยู่

นอกจากนี้ ระดับความดังของเสียงคลื่นก็จัดอยู่ในความดังระดับเบาปานกลางถึงต่ำ โดยรวมแล้วเสียงคลื่นทะเลเป็นรูปแบบเสียงที่ให้ความรู้สึกปลอดภัย และสมองของเราก็จัดให้เสียงรูปแบบนี้เป็นเสียงที่ไม่ใช่ภัยคุกคาม ทำให้นอกจากเราจะไม่ตกใจกับเสียงเหล่านี้แล้ว เรายังรู้สึกผ่อนคลายมากขึ้น จิตใจสงบ จนถึงช่วยให้เราหลับได้ง่ายขึ้น

ซึ่งเสียงคลื่นทะเลนั้นต่างจากเสียงนาฬิกาปลุก เสียงกรีดร้อง เสียงตะโกน หรือเสียงฟ้าร้อง-ฟ้าผ่า ที่มักจะดังขึ้นท่ามกลางความเงียบแบบที่เราไม่ทันตั้งตัว และรูปแบบที่ดังขึ้นจากความเงียบขึ้นไปสู่ความดังระดับสูง ทำให้สมองเราจัดว่าเสียงรูปแบบนี้เป็นเสียงที่แสดงถึงภัยคุกคาม และร่างกายต้องตื่นตัวตกใจ
    </p>

    <img class="img1" src="https://article.tcdc.or.th/uploads/article-detail-img/tmp/t3tLpwNCxCUszlr5HrpR7oA4LlLK9GdjImLbNVZb.jpeg?26092022094906" />

    <p>
        “เสียงที่ดังแบบช้า ๆ ไม่กระแทกหู เสียงแบบอ่อน ๆ เป็นเสียงที่ทำให้ผู้คนรู้สึกสงบ เหมือนกับมีคนมาพูดกับเราว่า ‘ไม่เป็นไรนะ ไม่เป็นไรนะ’ เลยก็ว่าได้” ศาสตราจารย์บักซ์ตันกล่าว

ศาสตราจารย์บักซ์ตันยังได้ทำการทดลองเรื่องนี้ในโรงพยาบาล และพบว่าเสียงเตือนจากอุปกรณ์ของโรงพยาบาลที่มีความดังในระดับต่ำแค่ 40 เดซิเบล ซึ่งดังเท่ากับเสียงกระซิบเท่านั้น กลับกระตุ้นให้ผู้ทดลองตื่นมากกว่าเสียงของเฮลิคอปเตอร์และการจราจรที่ค่อย ๆ ดังขึ้นจนถึงระดับ 90 เดซิเบลเสียอีก

เขาบอกอีกว่า การตอบสนองต่อเสียงที่ดังขึ้นแบบฉับพลันนั้น มีความเกี่ยวข้องกับวิวัฒนาการของเราด้วย โดยมนุษย์นั้นเป็นสัตว์เลี้ยงลูกด้วยนมในกลุ่ม Primate ซึ่งสัตว์ในกลุ่มนี้จะร้องเสียงดัง เพื่อแจ้งเตือนฝูงว่ามีอันตราย ภัยคุกคาม หรือบางครั้งเสียงดังที่เกิดขึ้นก็อาจเป็นเสียงกรีดร้องของตัวหนึ่งในฝูงที่กำลังถูกกิน แต่ไม่ว่าจะเป็นกรณีไหน เสียงที่ดังขึ้นอย่างกะทันหันก็ทำให้ตัวอื่น ๆ ต้องหยุดกิจกรรมที่ทำอยู่แล้วดูว่าเกิดอะไรขึ้น


    </p>

    <p>
        <p class="head">ท้องฟ้า หาดทราย และไอทะเล ก็ช่วยเยียวยาด้วย</p>
        ไม่ใช่แค่เรื่องของเสียงคลื่นที่ดังเหมือนคำว่า “สู้ ๆ” เท่านั้นที่ทำให้เรารู้สึกผ่อนคลาย ได้รับพลัง พร้อมกลับมาสู้ต่อในโลกชีวิตจริง แต่สัมผัสอื่น ๆ ที่เราได้รับจากการมาทะเลก็มีส่วนช่วยเยียวยาและทำให้จิตใจของเราสงบลงได้ด้วยไม่แพ้กัน ไม่ว่าจะเป็นสีฟ้าของผืนน้ำ อากาศของทะเล รวมไปถึงการสัมผัสกับเม็ดทรายบนชายหาด

เริ่มตั้งแต่ “สีฟ้า หรือสีน้ำเงิน” งานวิจัยหลายชิ้นพบว่า สีที่แตกต่างกันมักจะสร้างผลกระทบต่อจิตใจ อารมณ์ และร่างกายที่แตกต่างกันไป โดยจิตแพทย์อย่างริชาร์ด ชัสเตอร์ (Richard Shuster) กล่าวว่าสีฟ้าหรือสีน้ำเงินส่งผลให้รู้สึกสงบ สันติ และการจ้องมองไปที่มหาสมุทรนาน ๆ ก็จะช่วยเปลี่ยนคลื่นความถี่ในสมอง และทำให้เรามีสมาธิมากขึ้น

นอกจากนี้ งานวิจัยที่ตีพิมพ์ในวารสาร American Association for the Advancement of Science ยังพบว่าสีน้ำเงินนั้นมีความเกี่ยวข้องกับการเพิ่มความคิดสร้างสรรค์ของมนุษย์เราด้วย

ถัดจากสีฟ้า ก็คือเรื่องของ “อากาศ” ที่ทะเล หลายคนอาจรู้สึกเหมือนกันว่าเวลาไปทะเลแล้วสูดลมหายใจลึก ๆ เข้าเต็มปอด เราจะรู้สึกสดชื่นขึ้นทันตา สมองปลอดโปร่ง นั่นเป็นเพราะเมื่อเราสูดอากาศที่ทะเล สมองของเราจะได้รับไอออนลบ (ซึ่งเป็นไอออนของออกซิเจนที่มีอิเล็กตรอนติดอยู่ โดยเกิดมาจากการแตกตัวของน้ำทะเล) ซึ่งไอออนลบนั้นช่วยให้สมองสงบลงได้นั่นเอง
    </p>

    <img class="img1" src="https://article.tcdc.or.th/uploads/article-detail-img/tmp/mgivT2NUuxL6iVRPwePxzmgFyt9w14kyz7zfsXBq.jpeg?26092022094930" />


    <p>
        งานวิจัยยังพบอีกว่า ไอออนลบที่เกิดจากการแตกตัวของไอน้ำในอากาศบริสุทธิ์ สามารถบรรเทาอาการของโรคซึมเศร้าตามฤดูกาล (Seasonal Affective Disorder หรือ S.A.D) ที่เราหลายคนจะเหงาเศร้าซึมตอนช่วงฤดูหนาว เป็นต้น เนื่องจากไอออนลบจะช่วยกระตุ้นการหลั่งฮอร์โมนเซโรโทนิน ซึ่งเป็นฮอร์โมนที่มีผลต่ออารมณ์ ช่วยลดอาการซึมเศร้า ทำให้สมองกระปรี้กระเปร่า ปราดเปรื่อง และกระฉับกระเฉง

และสุดท้ายก็คือการสัมผัสกับทรายและชายหาด เพราะ “การเดินเท้าเปล่า” นั้นได้รับการพิสูจน์แล้วว่า มีประโยชน์มากมายต่อร่างกายและจิตใจของเรา เนื่องจากเท้าของเราเต็มไปด้วยเส้นประสาทและจุดพลังงานของร่างกาย หรือที่เรียกว่า “จุดฝังเข็ม” (acupuncture point) ทำให้เท้าของเราสามารถดูดซับไอออนอิสระบนพื้นผิวของโลกได้ในลักษณะเดียวกันกับที่ปอดของเราสามารถดูดซับไอออนในอากาศได้นั่นเอง

แนวคิดนี้ยังได้รับการยืนยันจาก Journal of Alternative and Complementary Medicine ที่ระบุว่าโลกมีประจุลบ ดังนั้นเมื่อเราเดินด้วยเท้าเปล่า เท่ากับว่าร่างกายของเรากำลังเชื่อมต่ออยู่กับแหล่งพลังงานที่มีประจุลบ เราหลายคนรู้สึกผ่อนคลายและอบอุ่นทันทีที่ได้ถอดรองเท้าแล้วย่ำไปบนพื้นของธรรมชาติ ไม่ว่าจะเป็นพื้นดิน พื้นหญ้า รวมไปถึงพื้นทรายบนชายหาดด้วย
    </p>

    <p>
        <p class="head">แล้วถ้าไม่ชอบทะเล แต่อยากให้ธรรมชาติบำบัดล่ะ?</p>
        แม้เสียงคลื่นและบรรยากาศของทะเลจะช่วยเยียวยาหัวใจให้กลับมามีพลังและสดใสได้ แต่ถึงอย่างนั้นก็ต้องยอมรับว่าทะเลอาจไม่ใช่แหล่งท่องเที่ยวตามธรรมชาติที่ทุกคนจะโปรดปราน ซึ่งสำหรับคนที่ไม่ชอบทะเลจริง ๆ แต่อยากให้เสียงวารีบำบัดจิตใจ ก็ยังมีตัวเลือกอื่น ๆ เช่นกัน เพราะเสียงของน้ำที่เคลื่อนไหวในธรรมชาติ ไม่ว่าจะเป็น เสียงน้ำตก เสียงน้ำในลำธารที่กำลังไหลเอื่อย ๆ เสียงฝนตกเบา ๆ ก็ให้ความรู้สึกผ่อนคลายได้เช่นเดียวกับเสียงคลื่น เนื่องจากมีรูปแบบของเสียงคล้ายกัน คือ เป็นเสียงที่ไม่กระแทกหู ความดังอยู่ในระดับปานกลางจนถึงต่ำ มีจังหวะสม่ำเสมอ ทำให้สมองของเราไม่จัดว่าเสียงภัยคุกคาม

นอกจากเรื่องเสียงแล้ว อากาศในบริเวณแหล่งน้ำตามธรรมชาติก็มีการแตกตัวเป็นไอออนลบเช่นเดียวกับทะเล ซึ่งเมื่อเราสูดอากาศเข้าไป ก็จะช่วยลดอาการซึมเศร้า และสดชื่นขึ้นเหมือนไปทะเลนั่นเอง
    </p>

    


    </main>  
    


    <footer>
        <h4 class="footer">RELATED ARTICLES</h4> 
        <div class="articles">
            <div class="article">
                <a href="./article4.html">
                    <img src="https://res.cloudinary.com/dk0z4ums3/image/upload/v1649301173/attached_image_th/%E0%B8%94%E0%B8%B9%E0%B9%81%E0%B8%A5%E0%B8%95%E0%B8%B1%E0%B8%A7%E0%B9%80%E0%B8%AD%E0%B8%87%E0%B8%97%E0%B8%B1%E0%B9%89%E0%B8%87%E0%B8%81%E0%B8%B2%E0%B8%A2%E0%B9%83%E0%B8%88-%E0%B9%80%E0%B8%84%E0%B8%A5-pobpad.jpg" alt="Image 1">
                    <p>ดูแลตนเองอย่างไร ให้ห่างไกลจากโรคมะเร็ง</p>
                </a>
            </div>
            
            <div class="article">
                <a href="./article2.html">
                    <img src="https://www.nsm.or.th/nsm/sites/default/files/inline-images/1.%20%E0%B8%A0%E0%B8%B2%E0%B8%9E%E0%B8%88%E0%B8%B2%E0%B8%81%20www.the-scientist.com%20%E0%B9%82%E0%B8%94%E0%B8%A2%20A.%20SAJOUS-TURNER%20ET%20AL.%20%282019%29_0.png" alt="Image 2">
                    <p>ความลับในสมองของฆาตกรฆ่าคน</p>
                </a>
            </div>
            
            <div class="article">
                <a href="./article3.html">
                    <img src="https://www.beartai.com/wp-content/uploads/2024/06/image-24.jpg" alt="Image 3">
                    <p>รู้จัก Lazarus แฮกเกอร์มือฉกาจแห่งเกาหลีเหนือ</p>
                </a>
            </div>
        </div>
    </footer>




</body>
</html>
